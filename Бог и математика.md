## Какво общо има Бог с математиката?

Повечето от нас разглеждат математиката като неутрален предмет. Неутрален означава безразличен или „неангажиран с никоя страна; несъответстващ на никое политическо или идеологическо групиране.“ [1] Считаме, че математиката е предмет, който не е „ангажиран“ и „съгласуван“ с библейското или светско мислене. Вярвайки, че математиката е независима от Бога, ние подхождаме към нея като към „безопасен“ предмет – предмет, който всички можем да видим по същия начин независимо от религиозните ни вярвания. В края на краищата, нали равенството едно плюс едно е равно на две (1+1=2) работи по същия начин както за християнина, така и за мюсюлманина, будиста, индуса или атеиста. Математиката се занимава с цифри и факти, а повечето от нас смятат, че фактите са неутрални.

_**Но дали наистина математиката е безразлична и неутрална?**_ Възможно ли е изобщо това нещо? Библията ни предупреждава, че ние сме в духовна война (Ефесяни 6:10-18). Тя ни приканва да пазим сърцето си и да изпитваме духа, стоящ зад онова на което сме учени (1 Йоан 4:1 и Притчи 4:23). Библията не споменава за никаква неутрална територия. Нищо не може да бъде неутрално. Всичко бива представяно или по библейски или по светски начин.

## Как може математиката да бъде представена библейски?

Какво общо има Бог с математиката? Нека разгледаме заедно познатото ни равенство „1+1=2“. Ще разберем откъде идва и как работи то. Докато разглеждаме произхода и начина на работа на това равенство, ще открием някои изумителни истини, приложими във всяка област на математиката.

Математиците в историята са разработили различни теории за произхода и последователността на събирането. Някои спекулират, че събирането съществува по чиста случайност. Други твърдят, че човекът е създал събирането и то работи, защото човекът го е проектирал така да работи. Повечето съвременни учебници изобщо не се и опитват да дадат обяснение за съществуването на операцията събиране. Нито един от моите учебници не обясняваше от къде идва събирането и защо работи. В крайна сметка, стигнах до заключението, че събирането, както и всички други математически факти, е вечна, самосъществуваща истина.

Библията ни дава коренно различно обяснение за събирането. Тя не ни казва специфично: „Ето оттук дойде събирането и то работи защото...“, но ни дава принципите, които се прилагат към събирането, както и към всеки друг аспект от математиката. Вижте какво разкриват само 2 библейски стиха.

## Откъде идва събирането?

Стихът „чрез Него бе създадено всичко“ (Колосяни 1:16) ни казва откъде произлиза събирането. Той ни казва, че Бог е създал всички неща, включително и математиката. Това не означава, че Бог е създал символите 1 и 2\. Човекът е измислил тези символи, но те представляват принцип от реалния живот, наречен събиране, който се среща навсякъде около нас – принцип, създаден от Бога.

Нека илюстрирам накратко. Често вземаме един предмет, към него добавяме друг и вече имаме два предмета (например, като си вземем една курабийка и едно парче пай, накрая ще изядем два десерта). Няма значение какво се опитваме да съберем или добавим, обектите се събират предсказуемо. Един счетоводител събира пари, пекарят събира понички, търговецът - стока, електротехникът събира ватове мощност. В крайна сметка събирането работи еднакво за всички тези хора. Защо? Защото всички неща се добавят регулярно, с точност. Ние наричаме тази регулярност принцип на събирането. Бог създаде този принцип, който се среща често в творението. Когато Бог създаде всички неща, _Той определи също и как ще оперират те._ Той избра да създаде различни аспекти на творението – от парите до ватовете – да работят по същия надежден принцип, който наричаме събиране. [2] Човекът е разработил различни начини, за да изрази и запише тази последователност, която Бог е поставил около нас. През цялата човешка история хората са използвали различни символи за представяне на количество. Римляните са използвали римските цифри ( I, V, X и т.н.), вместо арабските (1, 5, 10, ... ), които ние днес най-често използваме. Въпреки това човекът не е създал нищо в математиката. Той просто е разработил различни символи и системи, за да представи подредения начин, по който се събират нещата. Събирането произлиза от Бога.

## Защо събирането работи?

Сега, след като разбрахме откъде води началото си събирането, нека да отговорим и на въпроса защо то работи. Отговорът се намира точно в следващия стих на Колосяни, където четем: „В Него всичко се сплотява“ (Колосяни 1:17). Понеже думата _всичко_ включва и събирането, Бог не просто е създал събирането, но Той също и поддържа непрекъснато всичко заедно. Как Бог поддържа събирането? Както вече видяхме, събирането е името на предсказуемият начин, по който обектите се комбинират. Бог държи събирането заедно като прави обектите да се комбинират по същия начин, консистентно. Можете ли да си представите какво би станало, ако обектите не се комбинираха консистентно – винаги по един и същи начин? Ако равенството „1+1=2“ работеше само понякога? Математиката, така както я познаваме, щеше да бъде невъзможна. Би било безсмислено да запеметяваме факти и да решаваме задачи на хартия, ако не можем да разчитаме,че тези факти и задачи работят във физическия свят. Замислете се за момент. Какво чудо, е че математиката работи! Независимо дали сме на Луната или в задния двор, може да разчитаме че едно плюс едно e равно на две. Математиката е последователна, защото Бог последователно държи всяка частица от вселената на нейното мястото. Божията вярност в поддържането на цялата вселена заедно ни гарантира, че обектите ще се добавят по предвидим начин, и че равенството „1+1=2“ ще работи последователно. [3] Библията разкрива много за събирането. Ние разгледахме само два стиха и вече знаем: - откъде идва събирането (Бог го е създал) и - защо работи събирането (Бог вярно поддържа цялата вселена) Принципите, които открихме за събирането в равенството „1+1=2“, се прилагат и за останалата част от математиката. Както събирането, така цялата математика ни дава начин за записване и изразяване на законите и връзките, които Бог е създал. Математиката работи, защото Бог вярно държи всичко на място. Математиката не е независима от Бога. Тя не е неутрална. Самото съществуване на математиката и способността й да работи зависи от верността на Бог да поддържа всичко заедно. Божията вярност не само прави математиката полезна за нас, но предава едно важно послание. Библията ни казва, че Бог е избрал да сключи завет с „фиксираните закони“ на небето и земята (които включват и математическите закони като събирането). Неговата вярност в спазването на завета Си с тези закони демонстрира същата вярност, която Той ще покаже в Своя завет на изкупление.

> „Ако не съм поставил завета Си за деня и нощта и ако не съм определил наредбите за небето и земята, тогава ще отхвърля и потомството на Яков и на слугата Си Давид “ (Еремия 33:25–26)

Начинът, по който Бог държи всичко заедно според определени закони, показва че Той е Бог, който пази завета. Неговата последователност в поддържането на „1+1=2“ служи като постоянно свидетелство за Неговата лоялност, вярност и добрина. Само си помислете – всеки пък, когато използвате математика, за да преброите или съберете нещо, вие сте свидетел на факта, че Бог все още консистентно поддържа вселената. Сякаш математиката вика: „Бог все още е начело! Той е верен. Той ще спази с нас завета Си на изкупление.“ Математиката наистина е свидетелство за верността и силата на Бога. Тя постоянно ни напомня за последователността и надеждността на Бога. В края на краищата едно плюс едно винаги е равно на две, защото един страхотен, непроменящ се Бог е направил и поддържа всичо това!

### Математиката разкрива дизайна около нас

Дори само гледайки слънчогледа, можем да кажем, че той внимателно е проектиран от мъдър Създател. Математиката, обаче, ни позволява да видим Божия дизайн на ново ниво, разкривайки грижата, която Бог има за всеки аспект от Своето творение. Семената във всички слънчогледи – малки или големи – са подредени съгласно два модела. Когато използваме математика, за да разгледаме тези модели, наблюдаваме че независимо колко семена има слънчогледът, техният брой ще бъде разпределен между двата модела в приблизително същата математическа пропорция – пропорция, която позволява на слънчогледа да задържи максимален брой семена и да се размножава доста ефективно! [4] Колко е мъдър и грижовен нашият Създател! Невероятният начин, по който Бог е проектирал слънчогледите, трябва да ни напомня, че можем да Му се доверим за всяка подробност от нашия живот.

> „Но ако Бог така облича полската трева, която днес я има, а утре я хвърлят в пещ, няма ли много повече да облича вас, маловерци?“ (Матей 6:30)

### Математиката не е неутрален предмет

Като разбираме библейски откъде идва математиката и защо работи толкова точно и последователно, откриваме че Бог не само e в математиката, но Той я е създал и поддържа. Вместо да оставим Бог настрана, когато се занимаваме с математика, по-добре да оставим старите си идеи за математика настрана и да подходим към математиката с очакване тя да прослави Господ.

### Бележки:

1.  [1] Дефиниция за „неутрален“ взета от _Webster’s New Collegiate Dictionary_, 1974

2.  [2] Важно е да се отбележи, че не всяко нещо следва нашите стандартни правила за събиране. Когато 2 капки вода се съберат заедно, те образуват една голяма капка (1+1=1). Това представя огромен проблем пред тези, които гледат на математиката като на независим факт, но има смисъл когато гледаме на математиката като начин на описване на принципите, които Бог е създал и управлява. Бог има различни, и все пак еднакво консистентни, принципи за управление на течности и на твърди вещества. Очевидното противоречие в това как се комбинират течности ни напомня, че независимо колко добре мислим, че сме разбрали нещатата, Божиите закони и вселена са по-сложни отколкото можем да си представим! [Адаптирано от авторката на статията Катрин А. Луп от книгата й: _Revealing Arithmetic: Math Concepts from a Biblical Worldview_(Fairfax, VA: Christian Perspective, 2009), 27.]
3.  [3] Това не означава, че Бог не може да върши чудеса. Той може и го прави! Когато Исус нахрани 5000 души само с 5 хляба и 2 риби, тези хлябове и риба със сигурност не се умножиха по стандартния начин. Ние трябва да разберем, че Бог е последователен и верен на Неговата природа. В своята милост и вярност, Той управлява тази вселена по предсказуем начин. От същата тази милост и вярност, понякога Той избира да извърши чудо. Чудесата ни помагат да видим Божия суверенитет. Чудесата ни показват, че Бог е в контрол! (Адаптирано от книгата на авторката, _Revealing Arithmetic_, 27.)
4.  [4] Тази пропорция е наречена числов ред на Фибоначи и също присъства в много други цветя и части от творението. „В природата външни влияния изкривяват този модел до някъде – семената не са с абсолютно еднакъв размер и външни сили, като натиска върху други цветни пъпки по време на развитието на семената, могат да засегнат спиралите. Независимо от това, математиката ни помага да видим една обща закономерност, която Бог е поставил в слънчогледите и която им позволява да се размножават доста ефективно.“ (Адаптирано от книгата _Revealing Arithmetic_, 27.)

Източник: [https://www.christianperspective.net/math/god-and-math](https://www.christianperspective.net/math/god-and-math)
